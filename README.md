# تمپلیت هبیت ترکر در ابسیدین

![image](https://ifard.ir/img/1755378027311.webp)

این تمپلیت به شما کمک می‌کند عادت‌های روزانه، هفتگی و ماهانه‌ی خود را در **نرم‌افزار ابسیدین** ردیابی کنید. 
همه فایل‌ها و پلاگین‌های موردنیاز از قبل آماده شده‌اند؛ فقط ریپازیتوری را دانلود و در ابسیدین باز کنید.

<br>

## ✨ امکانات
- 📅 گزارش‌های خودکار هفتگی، ماهانه و سالانه
- 🔥 تقویم هیت‌مپ، نمودار و آمار دقیق
- 📌 داشبورد روزانه برای مشاهده وضعیت عادت‌ها
- ⛓️ ردیابی زنجیره‌ی فعلی و طولانی‌ترین زنجیره (نمایش جزئیات با هاور کردن)
- 🏆 تعیین دستاورد و نمایش مدال

<br>

## 🚀 نحوه استفاده

### 📥 دانلود و راه‌اندازی
1. ریپازیتوری را **کلون کنید** یا فایل ZIP را دانلود کنید. 
2. فولدر پروژه را در ابسیدین از بخش **Open folder** باز کنید.  
3. در اولین اجرا، پنجره‌ای نمایش داده می‌شود، روی گزینه‌ی **Trust author and enable plugins** کلیک کنید.  
4. در سایدبار راست، یک تقویم قرار دارد.  
   - با کلیک روی روزها: یادداشت روزانه ایجاد می‌شود.  
   - با کلیک روی هفته/ماه/سال: گزارش هفتگی، ماهانه یا سالانه ساخته می‌شود.  

<br>

---

### 🛠️ شخصی‌سازی عادت‌ها
در یادداشت‌های روزانه به صورت پیشفرض عادت‌هایی قرار داده شده که گزارش‌ها از همین عادت‌ها استخراج می‌شوند. برای تغییر یا افزودن عادت جدید باید فایل‌های موجود در پوشه template را تغییر دهید.
1. فایل `new day` را باز کنید و در بخش پراپرتیز، عادت‌های خود را تعریف کنید.  
2. فایل `new habit` را ویرایش کنید تا عادت شما به گزارش‌های هفتگی، ماهانه و سالانه اضافه شود.  (🔍 پیشنهاد: از قابلیت **Find & Replace** برای ویرایش سریع استفاده کنید.)
3. کد مربوط به عادت جدید را در فایل‌های زیر نیز کپی کنید:
- 📅 new week
- 🌑 new month
- 🌏 new year 

<br>

---

### 📂 مسیر ذخیره‌سازی
یادداشت‌های جدید به‌طور پیش‌فرض در پوشه‌ی `journal` ذخیره می‌شوند.  اگر می‌خواهید مسیر را تغییر دهید، باید تنظیمات دو پلاگین را ویرایش کنید:  
  1. پلاگین **Persian Calendar**: مسیر روزنوشت، هفته‌نوشت، ماه‌نوشت و سال‌نوشت  
  2. پلاگین **Templater**: بخش Folder template

<br>

---

### 📊 داشبورد
در این تمپلیت یک فایل با عنوان dashboard وجود دارد. این فایل به صورت خودکار اطلاعات را از یادداشت های روزانه جمع آوری می‌کند.


<details dir="rtl">
<summary>ویرایش داشبورد</summary>

ابتدای این فایل، بخشی به نام `CONFIG` وجود دارد که همه‌ی تنظیمات اصلی در آن قرار دارد:

<h4>محل فایل‌ها (from)</h4>

از این بخش باید محل روزنوشته‌ها را مشخص کنید. می‌توانید مسیر پوشه را وارد کنید یا تگی که در آنها استفاده کرده‌اید را تعیین کنید.
- **tags** : تگ موجود در روزنوشته‌ها
- **paths** : مسیر پوشه‌هایی که فایل‌ها در آن هستند


<h4>منبع تاریخ (dateSource)</h4>

در این بخش مشخص می‌کنید که تاریخ هر یادداشت از کجا خوانده شود. اگر `"filename"` باشد، تاریخ از نام فایل (مثل `2025-08-15.md`) خوانده می‌شود.  اگر `"frontmatter"` باشد، تاریخ از یک فیلد در بخش پراپرتیز (frontmatter) یادداشت خوانده می‌شود.  

- **type** : مقدار `"filename"` یا `"frontmatter"`
- **frontmatterField** : نام فیلد تاریخ در frontmatter
- **dateFormat** : فرمت تاریخ


<h4>تعریف عادت‌ها (habits)</h4>

در این بخش لیست عادت ها وارد می شود. هر عادت شامل ویژگی‌های زیر است:

- **id** : شناسه یکتا برای عادت
- **title** : نام و ایموجی عادت
- **field** : نام فیلدی که داده آن در یادداشت ذخیره می‌شود
- **type** : `"boolean"` (بلی/خیر) یا `"numeric"` (عددی)
- **unit** : واحد اندازه‌گیری برای نوع عددی. مثلا پومودورو یا ساعت  
- **progressMax** : بیشترین مقدار برای نوار پیشرفت

- **completeCondition** : شرط موفقیت. این بخش تعیین می‌کند که چه زمانی یک عادت کامل در نظر گرفته شود:  
  - **kind**: نوع مقایسه شامل:  
    - `"eq"` : مساوی بودن (مثلا دقیقا ۳۰ دقیقه مطالعه)  
    - `"gte"` : بیشتر یا مساوی بودن (مثلا حداقل ۳۰ دقیقه مطالعه)  
    - `"lte"` : کمتر یا مساوی بودن (مثلا حداکثر ۳۰ دقیقه مطالعه)  
  - **value**: مقدار مرجع برای مقایسه  

- **chain** : تنظیمات زنجیره:
  - **graceDays**: تعداد روز مجاز برای فاصله بین زنجیره‌ها
  - **cupEvery**: هر چند روز موفقیت یک کاپ تعلق بگیرد

- **achievement** : محدوده‌هایی برای نمایش مدال‌ها
- **lowerIsBetter** : برای زمانی که مقدار کمتر بهتر است مثل استفاده از شبکه های اجتماعی


**توضیح درباره graceDays (روز مهلت):**  
این گزینه تعیین می‌کند که در شمارش زنجیره، چند روز وقفه مجاز دارید:  
- اگر 0 باشد: هیچ ارفاقی وجود ندارد و زنجیره با یک روز وقفه قطع می‌شود.  
- اگر 1 باشد: یک روز وقفه مجاز است. یعنی اگر یک روز نتوانستید عادت را انجام دهید، زنجیره همچنان ادامه پیدا می‌کند. 

</details>


<br>

## 🎥 آموزش ویدئویی
در [این ویدئو](https://www.aparat.com/v/aevm2m1) می‌توانید آموزش استفاده از این هبیت ترکر را مشاهده کنید.



⚠️ نکته: این ویدئو قبل از آپدیت‌های تمپلیت ضبط شده است. پس این موارد رو در نظر داشته باشید:
- لینک دانلود قبلی(پیکوفایل) وجود ندارد و باید از گیت هاب دانلود کنید.
- بخش **داشبورد** بعدا اضافه شده و در ویدئو وجود ندارد.
- در آپدیت جدید Persain Calendar (نسخه 3.0.1) عبارت معنادار `اول سال` و `آخر سال` به پلاگین اضافه شده و دیگر نیازی نیست برای ساختن گزارش‌های سالانه تاریخ‌ شروع و پایان سال را به صورت دستی وارد کنید. با کلیک روی سال‌نوشت معادل تاریخ میلادی به طور اتوماتیک وارد می‌شود.